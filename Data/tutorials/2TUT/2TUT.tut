---
title: 2. Transformace a práce s nimi
description: Tady se naučíme jak funguje která transformace v I3T i obecně!
thumbnail: transform_thumb.png
language: cs
---
headline: Vítej ve druhém tutoriálu!

Podíváme se jak fungují *transformace*!

Ukážeme si:
    * *Rotaci* = otočení objektu
    * *Škálování* = změna velikosti objektu
    * *Translaci* = změna pozice objektu

![Vizuální demonstrace transformací pokud jsi ztracený](transformations.png)

S operací *škálování* jsme pracovali v předchozí lekci, tentokrát se ale podíváme na to, jak fungují *transformace* obecně.

--

headline: Co to je transformace?
Když nějaký objekt *transformujeme*, změníme *každý jeho bod*.

*Transformace* v 3D reprezentujeme maticí *4x4*.
To, jak se objekt změní po *transformaci* určují hodnoty matice

![Identita - matice s jedničkami na diagonále](matrix.png)

Bod objektu transformujeme *vynásobením souřadnic maticí transformace*.

*Problém:* Matice je *4x4*, ale souřadnice jsou jen *3x1*. Není je možné spolu násobit.

--
headline: Řešení: Homogenní souřadnice

Aby bylo možné souřadnice bodů násobit maticí, musíme si souřadnice převést na *homogenní souřadnice*

![Homogenní souřadnice](vec4.png)

*Homogenní souřadnice* mají oproti standardním souřadnicím jednu hodnotu navíc: *W*

Ta nám umožní na model použít všechny *transformace*, které potřebujeme.

--
headline: Transformace s převodem na homogenní souřadnice a zpět

Postup je jednoduchý:
    * Přidej novou souřadnici *W = 1*
![Přidání souřadnice W](convertToHomogeneous.png)
    * *Vynásob nové souřadnice maticí* transformace
![Násobení maticí transformace](transforming.png)
    * *Převeď zpět* z homogenních souřadnic - souřadnicí *W* vyděl zbytek souřadnic
![Konverze z homogenních do standardních souřadnic](conversion.png)

Výsledné souřadnice jsou *nové souřadnice* transformovaného bodu!
--

headline: Názorná ukázka transformací

task: Přidej do workspace bloky *sequence* a *model* a propoj je
hint:
Bloky přidáváme z workspace menu ( ![pravé tlačítko myši](mouseRight.png)  na Workspace).
Propojíme je tažením myši

![Bloky sekvence a modelu](sekvencemodel.png)

*Problém: *Co když si chci kostičku změnit na *kačenku*?
--
headline: Řešení: Kontextové menu bloků

Každý blok má vlastní *kontextové menu*, které se zobrazí po kliknutí pravým tlačítkem ![pravé tlačítko myši](mouseRight.png)  na *lištu* bloku.

![Kontextové menu modelu](context_menu.png)

V menu můžeš blok např. *přejmenovat*, nastavit počet desetinných míst nebo *změnit model*.
--

headline: Škálování

task: Změň kostku na model "duck" (jmenuje se *Eduardo*)
task: Přidej do workplace *matici scale*
hint: Škálování najdeš ve workspace menu ( ![pravé tlačítko myši](mouseRight.png)  na Workspace) pod transformation/scale.

Škálování využíváme ke *změně velikosti* objektu.

*Matice škálování* má hodnoty na diagonále:

![Transformace, která objekt dvakrát zvětší](scale.png)

Tahle konkrétní matice rovnoměrně *zvětší objekt dvakrát*.

--

headline: Škálování objektu

task: Vlož matici do sekvence a nastav její hodnoty na *dva*
hint: Matici přetáhni myší do sekvence - uchopením za její horní lištu

Vidíme, že se nám ve *Scene View* kačka rovnoměrně dvakrát zvětšila.

![Větší kačaba](bigger_model.png)

Co kdybychom ale chtěli model "roztáhnout" jen podél *jedné osy*?

--
headline: Nerovnoměrné škálování

Pokud chceme měnit *velikost* pro každou osu *samostatně*, tak u naší matice musíme *vypnout "synergie"*

To uděláme kliknutím pravým tlačítkem myši na lištu matice a vybráním možnosti *"disable synergies"*.

![Zrušení zámku hodnot](disable_syn.png)

*Teď už si můžeš vyzkoušet měnit hodnoty po jedné. Vyzkoušej si co to udělá s kačenkou a pak pokračuj.*

--
headline: Rotace

task: Přidej do workspace *matici rotace* podle osy *Y*

Rotaci využíváme k *otáčení objektu v prostoru*.

Hodnoty v matici rotace nastavujeme v závislosti na *ose*, podél které objekt otáčíme *(pro nás X, Y, nebo Z)*:

![Matice rotací podle všech os](rotations.png)

Obyčejně v rotacích používáme *sinus* a *kosinus* úhlu rotace, proto jsou hodnoty v matici uzamčené na množinu *<-1, 1>*.
--

headline: Výměna matic v sekvenci

task:  Myší vytáhni z bloku sekvence *matici škálování* a nahraď ji *maticí rotace*

hint: ![pravé tlačítko myši](mouseRight.png)  na Workspace, transformation/rotation/eulerAngleY

![Vyměněné transformace](swapTransform.png)

*Problém:* K nastavení přesné hodnoty musíme používat *myš i klávesnici*.
--

headline: Řešení: Choose Value
Určitě víš, že hodnoty v maticích můžeš nastavit *tažením myši*, *dvojklikem*.

Dalším způsobem úpravy hodnot je menu *Choose value*, které zobrazíme kliknutím pravým tlačítkem myši na libovolnou *hodnotu matice*.

![Menu s úhly rotace](anglePopup.png)

V něm můžeš vybrat *přesné číslo* ze seznamu nejpoužívanějších hodnot.

 --
headline: Práce s rotací

task: Otoč model pomocí Choose value menu

hint: ![pravé tlačítko myši](mouseRight.png)  na libovolnou hodnotu matice

![Otočený Eduardo](rotated_cube.png)

Kačka se nádherně natočí podle *osy Y*.

Skládáním s *ostatními rotacemi* můžeme model otáčet libovolně. *Skládání transformací* uvidíme v dalším tutoriálu.

--
headline: Translace

task: Odeber *matici rotace* ze sekvence a nahraď jí novou *maticí translace*

Translací *posouváme* objekt v prostoru.

*Hodnoty posunutí* jsou u matice translace v posledním sloupci:

![Matice translace](translation.png)

*Pro náš případ by se kačka posunula*:
    * O tři po ose X (o tři "doprava")
    * O dva po ose Y (o dva "nahoru")
    * O čtyři do záporu v ose Z (o čtyři "od nás")

--
headline: Práce s translací

Nevím, jak to máš ty, ale já mám na kachny alergii.

task: Uprav hodnoty v *matici translace* tak, aby kačice nebyla vidět ve *Scene View* (jako na obrázku)

![Scéna bez kačky (uff)](translated_cube.png)

*Tip:* kdyby sis chtěl/a hodnoty matice *resetnout*, jde to přes menu lišty matice *(Value/Reset)*

![Menu resetnutí hodnot](reset_value.png)
--
headline: Ta kačena si to zaslouží!
Super! Už víš co dělá jaká transformace!

![Splněno!](checkbox.png)

Co jsme se dozvěděli:
  * základy práce s *transformacemi*
  * ždibec *matematiky*
  * opakování základů *práce s bloky*

Klikni na Finish ![Jižně](down.png) pro návrat do úvodního okna.
